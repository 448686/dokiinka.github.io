---
layout: post
title: Evidence cizinců na úřadu práce
---

<img src="/images/cizinci.png" alt="cizinci.png">

### Občané EU a EHP
Občané členských států Evropské unie a jejich rodinní příslušníci mají podle zákona o zaměstnanosti stejné právní postavení jako občané České republiky. Rodinným příslušníkem občana Evropské unie nebo Evropského hospodářského prostoru (dále jen „EU/EHP“) se bez ohledu na státní příslušnost rozumí jeho manžel nebo manželka, partner nebo partnerka, se kterým občan EU uzavřel registrované partnerství na základě právních předpisů členského státu, jejich potomci, jsou-li mladší 21 let nebo jsou-li na něm závislí, dále pak vyživovaní (závislí) příbuzní ve vzestupné řadě občana EU/EHP a jeho manžela/manželky nebo registrovaného partnera/partnerky.
Tito cizinci nepotřebují pracovní povolení. Do evidence úřadu práce se jako rodinný příslušník občana EU (občana ČR) přihlásit může.

### Nárok na podporu v nezaměstnanosti
Nárok na podporu v nezaměstnanosti mu vznikne v případě, že splní zákonem stanovenou podmínku, že získal v rozhodném období (2 roky zpětně od data podání žádostí o vzetí do evidence uchazečů o zaměstnání) zaměstnáním nebo jinou výdělečnou činností dobu důchodového pojištění v délce alespoň 12 měsíců a součastně podal u úřadu práce, kde je veden v evidenci uchazečů o zaměstnání, žádost o poskytnutí podpory v nezaměstnanosti. Viz Kdy vzniká nárok na podporu v nezaměstnanosti.
Za cizince, nebo rodinného příslušníka EU hradí zdravotní pojištění stát pouze v případě, že cizinci vznikne nárok na podporu v nezaměstnanosti (poslední ukončené zaměstnání na území ČR) a pouze po dobu (podpůrčí dobu), po kterou tuto podporu pobírá.

### Občané z ostatních zemí
Občan, který nesplňuje podmínky z prvního odstavce, může do evidence pouze v případě, že má na území České republiky trvalý pobyt, azyl, doplňkovou ochranu, nebo je-li držitelem modré karty. Do evidence nemůže občan, který má na území ČR pouze dlouhodobý pobyt.

zdroj: [Často kladené otázky](http://portal.mpsv.cz/sz/call_centrum/faq) a [Základní poučení uchazeče o zaměstnání](https://formulare.mpsv.cz/okprace/cs/welcome/forms.jsp)
